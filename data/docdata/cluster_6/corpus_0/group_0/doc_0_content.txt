 .Uzinduzi watokana na mafanikio makubwa katika nchi zitumiazo Kiingereza .GTV yaleta luninga ya kulipia kwa gharama nafuu kwenye nchi zitumiazo Kifaransa barani Afrika .GTV yazindua vifurushi maalum kwa idhaa ya Kifaransa .Michezo kurushwa moja kwa moja ikiwa ni pamoja na Ligi Kuu ya Barclays itakayotangazwa kwa Kifaransa   London, 8th July, 2008 GTV inaendelea kukua kwa kasi ya hali ya juu na iko mbioni kuongeza wigo wake kufikia nchi za Afrika zinazozungumza Kifaransa mapema mwezi Agosti. Hatua hii kubwa ni ushahidi wa jinsi kampuni hii ya kisasa inavyoendeleza azma yake ya kuhakikisha kila mtu ana uwezo wa kuangalia luninga.GTV inaendelea kubadili na kuboresha luninga ya kulipia barani Afrika kwa kuanzisha idhaa mpya ya lugha ya Kifaransa yenye vipindi mahususi kwa watazamaji wanaotumia Kifaransa. Huduma hii mpya inajumuisha vifurushi vipya maalum kwa familia. Idhaa hii mpya itarusha hewani vipindi vilivyoandaliwa Kiafrika, tamthilia mbalimbali za kimataifa, burudani kwa ajili ya watoto, vipindi vya dini pamoja na elimu  vyote hii vitakuwepo kwenye uzinduzi huu uliopangwa kufanyika mapema mwezi Agosti. GTV inajivunia uwezo wake wa kusikiliza matakwa ya mteja na huduma hii mpya inalenga wateja wengi kuliko ilivyowahi kuwa barani Afrika kusini mwa jangwa la Sahara. GTV imepata mafanikio makubwa katika kukua kwake tangu ianze mkakati wake wa kulifikia bara zima la Afrika mwezi Juni 2007, wakati kampuni hii ilipoazimia kubadilisha kabisa namna huduma za luninga ya kulipia zinavyotolewa kwa kuanzisha huduma ya kisasa inayoweza kumfikia kila mtu. Kutanuka huku kwa GTV kuyafikia masoko nyeti kunaelezwa kuwa hatua muhimu kuliko zote katika ukuaji wa kampuni hii. Julian McIntyre, Mwanzilishi na Mkurugenzi Mkuu wa GTV alisema, Nina furaha kubwa juu ya uzinduzi huu mpya wa huduma yetu utakaofanyika hivi karibuni. Tayari tumefanikiwa kuwezesha mamilioni ya familia kupata burudani ya luninga yenye viwango vya hali ya juu katika nchi kumi na tano barani Afrika  lakini hatuishii hapo tu!.Tunaleta sura mpya ya huduma ya luninga inayopitia kwenye satelaiti katika nchi za Afrika zinazozungumza Kifaransa kwa kuwa na vipindi vingi huku gharama ikiwa chini, aliendelea. Tunawapa mamilioni ya watu ambao hawajawahi kuwa na fursa ya kuangalia luniga ya kulipia uwezo wa kupata burudani yenye viwango vya juu. Ni jambo la kijasiri kwa GTV, lakini hii inaonyesha mafanikio ya huduma yetu baada ya mwaka mmoja tu sababu hadi ifikapo mwisho wa mwaka 2008 huduma zetu zitakuwa zinapatikana katika nchi zaidi ya 30.Huduma hii itampatia mteja kifurushi cha chini kabisa vilevile itakuwa na kile cha juu zaidi ambacho pamoja na vipindi vingine kitakuwa na mechi hadi 10 za Ligi Kuu ya Barclays kwa wiki. GTV karibu itaanza  kurusha matangazo kwenye nchi za Jamhuri ya Kidemokrasia ya Kongo, Kameruni, Ivory Coast, Gabon, Senegal, Kongo Brazzaville, Togo na Benin. Hii ni hatua ya kufurahisha ambapo familia zitapata burudani kupitia filamu, muziki, vipindi vya maisha na vya watoto, habari, dini na michezo  pamoja na Ligi Kuu ya Barclays inayoanza Jumamosi Agosti 16. Kwa mawasiliano zaidi:Mabhe Matinyi, Media Relations, Silver Bullet, +255 712785695, mabhe@ayr.co.tzKaren Meddings, GTV Communications Executive, +44 (0)207 072 8531, karen.meddings@gtv.tv Ash Myers, GTV, Corporate Marketing &amp; PR Director, +44(0)20 70728608, ash.myers@gtv.tv Copyright 2007 MICHUZI JR
